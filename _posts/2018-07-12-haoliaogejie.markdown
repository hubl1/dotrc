---
layout: post
title: 好了歌解
image: ruins
---
陋室空堂，當年笏滿床，

衰草枯楊，曾為歌舞場。

蛛絲兒結滿雕樑，

綠紗今又糊在蓬窗上。

說什麽脂正濃，粉正香，如何兩鬢又成霜？

昨日黃土隴頭送白骨，

今宵紅燈帳底臥鴛鴦。

金滿箱，銀滿箱，

展眼乞丐人皆謗。

正嘆他人命不長，那知自己歸來喪！

訓有方，保不定日作强樑。

擇膏粱，誰承望流落在煙花巷！

因嫌紗帽小，致使鎖枷扛，

昨憐破襖寒，今嫌紫蟒長。

亂烘烘你方唱罷我登場，

反認他鄉是故鄉。

甚荒唐，到頭來都是為他人作嫁衣裳！
